<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>Xogta dil argagax leh oo ka dhacay Hargeysa xalay iyo Somaliland oo tallaabo qaaday</h1>
    <p>
        By
        Jamaal Maxamed
        -
        May 9, 2024
        Hargeysa (Caasimada Online) – Taliska ciidanka Booliska Somaliland oo warsaxaafadeed soo saaray ayaa ka hadlay dil argagax leh oo xalay ka dhacay degmada Maxamed Mooge oo ka tirsan Caasimada maamulkaasi ee magaalada Hargeysa.
        
        Dilka ayaa waxaa loo gaystay wiil dhalinyaro ahaa oo lagu magacaabi jiray Cabdixakiin Aadan Cabdullahi oo 18 sano jir ahaa, sida uu shaaciyay taliska Booliska Somaliland.
        
        Booliska oo tallaabo deg-deg ah qaaday, kadib dhacdadaasi ayaa gacanta ku soo dhigay eedeysane loo haysto falkaas oo lagu magacaabo Jimcaale Maxamed Maxamuud oo isna 17 sano jir ah, sida lagu sheegay warbixinta kasoo baxday Booliska.
        
        
        Sidoo kale taliska ayaa shaaca ka qaaday in eedeysanaha uu dilkaas u adeegsaday mindi, kadibna uu isku dayay inuu baxsado, balse ay gacanta kusoo dhigeen.
        
        ‘Ciidamada Booliska JSL ayaa gacanta kusoo dhigay Eedaysane Jimcaale Maxamed Maxamuud ina Nasra X Cabdi da’da17 jir ah , kaasoo ku eedaysan inuu xalay abbaaro 11:00, Mindi ku dilay Marxuum: Cabdixakiin Aadan C/laahi ina Hinda Cismaan da’da18 jir ah, falkaa dilka ahi waxuu ka dhacay degmada Maxamed Mooge ee Caasimadda Hargeysa” ayaa lagu yiri warsaxaafadeedka.
        
        Soo qabashada ninkan ayaa waxaa ka qayb-qaatay dadka deegaanka, isaga oo saaka usoo gacan galay ciidamada Booliska oo tan iyo xalay ka baadi goobayay xaafadaha Hargeysa,</p>
</body>
</html>