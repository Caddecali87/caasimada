<h1>Maxay ka dhigan tahay tallaabada deg deg ee Itoobiya ay qaaday kadib amarkii DF?</h1>
<p>Addis Ababa (Caasimada Online) — Wakiilkii dalka Itoobiya u fadhiyey Hargeysa ayaa loo dallacsiiyey derajada ‘ambassador’ oo ka dhigan in uu yahay safiir buuxa oo dalkaas u jooga Somaliland.

    Madaxweynaha dalka Itoobiya Sahle-Work Zewde ayaa Arbacadii magacawday 24 safiir, sida ay sheegtay Wasaaradda Arrimaha Dibadda ee dalkaasi.
    
    Sidaas darteed, 24-ka safiir ee la magacaabay ayaa u kala qaybsanaa in 10 ka mid ah ay yihiin safiiro buuxa oo haysta awood dhammaystiran, halka 14-ka kalena loo magacaabay keliya safiir.
    
    
    Mudanayaasha la siiyey safiirnimada buuxda waxaa ka mid ahaa safiir Delil Kedir Bushra, oo dalkaasi u fadhiya Somaliland.
    
    Magacaabiddan ayaa ku soo beegmaysa xilli dhowaan dawladda federaalka Soomaaliya ay sheegtay in ay xidhay qunsuliyaddii dalka Itoobiya ku laheyd Hargeysa.
    
    “In safiir buuxa Itoobiya u dallacsiiso Konsularkii Guud waxay ka dhigan tahay in Itoobiya xidhiidhka diblumaasiyadeed ee ay Somaliland la lahayd u dalacsiisay xidhiidh gaadhsiisan laba dal oo siman diblumaasiyad ahaan,” ayuu qabaa Cabdinaasir Axmed oo ah falanqeeye Arrimaha Geeska ah.
    
    
    by TaboolaYou May Like
    Cabdiraxmaan Tuur, Jeneral Jaamac Maxamed Qaalib iyo Muqdisho 1994-kii
    Daawo: Ugaaska Cayr oo si lala yaabay uga noqday baaqiisii nabadda ee xiisada Galmudug - Caasimada Online
    Booliska oo gabar u geftay madaxweyne XASAN kasoo xiray MUDUG
    Tallaabadan ayaa uu sida oo kale Cabdinaasir sheegay in ay jawaab u tahay warkii ku aaddanaa xidhitaanka qunsuliyadda Hargeysa.
    
    “Dabcan haa. Waa jawaab ku socota Soomaaliya in Itoobiya ay si cad u diidday inay xidho qunsuliyaddeeda, taas beddelkeedana u dallacsiiso safaarad dhammaystiran.”
    </p>